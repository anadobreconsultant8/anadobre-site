---
title: "Ce este ChatGPT Agent Mode și cum îl poți folosi concret în marketing – exemplu practic de Audit SEO"
date: "2025-09-11"
category: "Automatizări și AI în marketing"
image: "/blog/chatgpt-ai-agent-mode-pentru-audit-site.png"
excerpt: "Probabil folosești ChatGPT sau alte LLMs, pentru generarea de texte (emails, postări, articole, oferte, LPs etc.) - pe care sper că (și îți recomand cu toată"
---

Probabil folosești [ChatGPT](https://chatgpt.com/) sau alte LLMs, pentru generarea de texte (emails, postări, articole, oferte, LPs etc.) - pe care sper că (și îți recomand cu toată responsabilitatea) le revizuiești din perspectiva alinierii cu vocea brandului tău, a corectitudinii informațiilor, datelor și faptelor prezentate, a biasurilor - înainte de a le publica.

În iulie anul acesta, ChatGPT a lansat modul Agent, pentru variantele plătite ale aplicației.

## Ce este modul Agent al ChatGPT?

Modul Agent transformă AI-ul într-un asistent autonom capabil să rezolve sarcini online complexe. Acesta folosește un browser virtual securizat, un terminal și un spațiu de lucru propriu pentru a realiza acțiuni precum cercetare web, analiză de date sau pregătirea unei prezentări.

Utilizarea este simplă: selectezi în ChatGPT „modul agent", îi spui ce are de făcut, iar el va începe să lucreze, cerându-ți confirmarea în pașii importanți. Poți interveni sau prelua controlul oricând dorești.

ChatGPT în Agent mode începe să fie utilizat ca un asistent autonom în marketing, capabil să execute fluxuri complexe fără să fie nevoie de intervenţie umană constantă. De exemplu, poți folosi modul Agent pentru a automatiza campanii email, generând mesaje personalizate pentru diferite segmente de audienţă, bazate pe interacţiuni anterioare, reducând semnificativ timpul de pregătire şi crescând rata de răspuns. Sau folosești modul Agent ca asistent în generarea de idei de conţinut SEO: îți caută cuvinte cheie cu potenţial, analizează conţinutul competitorilor, identifică subiecte cu potențial, dar care nu au fost acoperite (sau insuficient acoperite) până acum de concurență, şi propune structuri de articole care au şanse mari să performeze bine în rezultatele motoarelor de căutate.

Un alt exemplu în care agentul te poate ajuta este analiza unei liste de firme (de ex. denumiri sau domenii web), fără a furniza însă date personale sensibile. Agentul poate căuta informații publice despre acele companii, cum ar fi site-ul lor, serviciile oferite sau noutăți, și poate genera un raport util pentru prospectare. Atenție: nu încărca în ChatGPT fișiere cu date cu caracter personal (nume, emailuri, telefoane), ci doar date publice sau anonimizate.

De asemenea, Agentul îți poate monitoriza competiția, adică verifică site-urile competitorilor, observă eventuale modificări de preţuri, produse, mesaje de pe homepage, apoi generează un raport clar asupra ceea ce s-a schimbat și ce oportunități ai tu ca răspuns la aceste modificări.

Astfel, modul Agent este util inclusiv pentru sarcini repetitive, frecvente ori laborioase, din activitatea de marketing - care implică colectare de date, analiză comparativă și generare de livrabile (anumite texte, rapoarte, prospectare). Acest lucru îţi permite ție să te concentrezi pe strategie, pe decizii creative, în timp ce Agentul se ocupă de anumite aspecte operaționale.

În continuare îţi voi arăta un exemplu concret de audit SEO al site-ului tău (atenție, făcut doar pe informații publice) aplicând exact aceste capabilităţi.

## Exemplu de audit SEO lunar, realizat cu modul Agent

Precizez că un astfel de audit SEO realizat cu modul Agent este extrem de util pentru a identifica rapid probleme importante și pentru a primi recomandări concrete de îmbunătățire. Totuși, dacă îți dorești o analiză SEO la nivel expert, cu date detaliate despre trafic, cuvinte cheie, performanța paginilor sau backlinks, atunci este necesar acces la instrumente dedicate precum Google Search Console, Semrush, Ahrefs sau Screaming Frog.

În plus, o abordare avansată presupune interpretarea acestor date și formularea unei strategii integrate, ceea ce de regulă se face cel mai bine cu ajutorul unui specialist SEO sau al unei agenții. Așa că Agent Mode poate fi văzut ca un prim pas rapid și practic, care îți oferă o bază solidă, pe care o poți construi tu, iar ulterior un expert SEO poate construi mai departe.

**Iată instrucțiunile pentru ChatGPT în agent mode, pentru auditul SEO lunar - le poți lua cu copy paste, dar să înlocuiești acolo unde este necesar, de exemplu url-ul site-ului tău:**

Rol: Tu ești un expert SEO senior și un analist de date, cu specializare în optimizarea pentru motoarele de căutare moderne, inclusiv pentru Google AI Overviews (AIO) și căutarea conversațională.

Obiectiv Principal: Să realizezi un audit SEO lunar complet pentru site-ul web specificat mai jos și să generezi un raport clar cu problemele identificate și recomandări acționabile pentru remediere și îmbunătățire.

Context:

Site-ul web de analizat: `[Introdu adresa URL a site-ului tău aici, ex: https://www.exemplu.ro]`

Frecvența: Acest audit se va repeta lunar pentru a monitoriza progresul.

Constrângeri Stricte:

1. FĂRĂ LOGIN: Nu ai acces și nu trebuie să încerci să te loghezi în niciun cont (Google Analytics, Search Console, CMS etc.).

2. DOAR DATE PUBLICE: Toată analiza ta se va baza exclusiv pe informații care pot fi accesate public, prin intermediul browserului tău virtual și al terminalului.

3. NU RULA SCANĂRI AGRESIVE: Nu folosi unelte care ar putea supraîncărca serverul site-ului. Analiza ta trebuie să simuleze comportamentul unui utilizator avansat, nu al unui bot agresiv.

Proces de Execuție Pas cu Pas:

Te rog să urmezi acești pași în ordine și să-mi ceri aprobarea înainte de a trece la următorul pas major.

Pasul 1: Analiza SEO Tehnică (Perspectivă Publică)

* Verifică `robots.txt`: Accesează `[URL-site]/robots.txt`. Analizează dacă blochează resurse importante (CSS, JS) sau secțiuni ale site-ului care ar trebui indexate. Semnalează orice directivă `Disallow` problematică.

* Verifică `sitemap.xml`: Caută și accesează sitemap-ul. Verifică dacă este formatat corect, dacă nu conține erori și dacă URL-urile par a fi actualizate.

* Viteza Site-ului (Core Web Vitals - Simulare): Folosind browserul tău, încarcă pagina principală și o pagină de serviciu/produs. Evaluează viteza de încărcare percepută. Analizează (fără unelte externe care necesită plată/login) dacă există elemente care încetinesc vizibil pagina (imagini foarte mari, pop-up-uri intruzive).

* Compatibilitate Mobilă: Simulează vizualizarea site-ului pe un dispozitiv mobil. Verifică dacă textul este lizibil, dacă elementele interactive sunt ușor de folosit și dacă experiența generală este una fluidă.

* Securitate (HTTPS): Confirmă că site-ul folosește corect protocolul HTTPS pe toate paginile.

* Structura URL-urilor: Analizează structura URL-urilor pentru câteva pagini cheie. Sunt acestea curate, logice și prietenoase pentru utilizatori și motoarele de căutare (ex: `exemplu.ro/servicii/consultanta-seo` vs. `exemplu.ro/page_id=123`)?

* Linkuri Interne Defecte (Spot Check): Navighează pe 5-7 pagini importante (homepage, contact, servicii, despre) și verifică linkurile principale pentru a te asigura că nu duc către pagini cu eroare 404.

Pasul 2: Analiza SEO On-Page (pentru 3 pagini cheie)

Alege pagina principală (Homepage), o pagină de categorie/serviciu principală și un articol de blog/studiu de caz relevant. Pentru fiecare dintre acestea, analizează:

* Titluri (Title Tags) și Meta Descrieri: Sunt prezente, unice și optimizate? Respectă limitele de lungime recomandate? Sunt atractive pentru click?

* Structura de Titluri (Headings): Există un singur tag `<h1>`? Structura `<h2>`, `<h3>` este logică și ierarhică?

* Optimizarea Imaginilor: Verifică dacă imaginile principale au atribute `alt` descriptive.

* Conținut: Conținutul este structurat (paragrafe scurte, liste, bold)? Răspunde la o intenție clară de căutare?

Pasul 3: Analiza pentru Căutarea Conversațională și AI SEO (AIO)

Acesta este un pas critic. Abordarea ta va fi una de simulare.

1. Identifică Intenția: Pentru una dintre paginile analizate la Pasul 2 (de preferat articolul de blog), identifică 2-3 cuvinte cheie principale și întrebări la care ar trebui să răspundă.

2. Simulează Căutări Conversaționale: Folosind browserul, efectuează căutări pe Google folosind acele întrebări (ex: „care sunt cele mai bune strategii de SEO tehnic în 2025?").

3. Analizează Rezultatele AIO și SERP: Observă ce tip de conținut afișează Google în AI Overviews și în primele rezultate. Caută tipare: Google preferă liste numerotate? Definiții clare? Tabele comparative? Date statistice?

4. Compară și Recomandă: Compară conținutul paginii tale cu informațiile pe care Google le consideră valoroase. Recomandă modificări specifice pentru a structura conținutul paginii tale astfel încât să aibă șanse mai mari să fie inclus în AI Overviews (ex: „Adaugă o secțiune FAQ la final", „Prezintă pașii sub forma unei liste numerotate clare", „Include un tabel comparativ").

5. Verifică Date Structurate (Schema Markup): Inspectează codul sursă al paginilor cheie pentru a vedea dacă folosesc date structurate (ex: FAQPage, Article, BreadcrumbList). Semnalează absența lor.

Pasul 4: Sinteza și Generarea Raportului

După ce ai finalizat analiza, consolidează toate descoperirile într-un singur raport, structurat în format Markdown.

Formatul Livrabilului (Raportul de Audit):

Te rog să prezinți raportul final folosind următoarea structură:

Raport de Audit SEO Lunar - [Nume Site] - [Data Curentă]

1. Sumar Executiv:

* (2-3 paragrafe care descriu starea generală a site-ului și cele mai importante 3 probleme de rezolvat).

2. Analiza SEO Tehnică:

* Ce funcționează bine: (listă cu puncte)
* Probleme Identificate și Recomandări: (listă cu puncte, fiecare cu o scurtă descriere a problemei și soluția propusă)

3. Analiza SEO On-Page:

* Ce funcționează bine: (listă cu puncte)
* Probleme Identificate și Recomandări: (listă cu puncte)

4. Analiza AI SEO și Google AI Overviews:

* Oportunități: (listă cu puncte despre cum poate fi optimizat conținutul pentru AIO)
* Recomandări Specifice: (listă cu acțiuni concrete)

5. Plan de Acțiune Prioritizat:

* Prezintă cele mai importante 3-5 acțiuni sub formă de tabel.

| Prioritate | Acțiune Recomandată | Impact Estimat (Mic, Mediu, Mare) |
|---|---|---|
| CRITICĂ | (ex: Remedierea blocării resurselor CSS în robots.txt) | MARE |
| MEDIE | (ex: Optimizarea titlurilor și meta descrierilor pe paginile de servicii) | MARE |
| MICĂ | (ex: Adăugarea atributelor alt la imaginile din articolul de blog X) | MIC |

Te rog să confirmi că ai înțeles toate instrucțiunile înainte de a începe. Voi fi aici pentru a-ți oferi aprobarea la fiecare pas.

---

După ce ai adăugat instrucțiunile, este necesar să programezi rularea automată, în fiecare zi din lună, de exemplu. Poți face asta în chatul aflat în mod agent, apăsând cele 3 puncte din dreapta sus -> Program -> setezi aici Lunar, 1 ale lunii (sau când vrei tu), ora 7:00 a.m. (sau orice altă oră preferi).

Precizez că am construit instrucțiunile de mai sus cu ajutorul ChatGPT. Am testat însă pentru site-ul meu, inițial cu intrucțiuni mai puțin detaliate, apoi și cu cele de mai sus:

![Realizarea unui audit seo pentru site-ul meu, cu ChatGPT în modul Agent](https://anadobre.com/wp-content/uploads/2025/09/modul-agent-efectuand-auditul-seo-pentru-site.png)

Mi-a generat un audit foarte util, corect, care mi-a evidențiat/reamintit niște aspecte importante legate de SEO, la site-ul meu, care trebuie îmbunătățite.

Îți recomand să încerci și tu modul Agent; poți începe cu exemplul practic din acest articol.

Dacă te interesează acest subiect, al automatizărilor și optimizării activității de marketing cu AI, te invit să te abonezi la newsletter. Ca să primești pe email notificare atunci când scriu un articol nou aici pe blog.

*Notă: prima imagine din articol este generată cu [Gemini](https://gemini.google.com/).*
